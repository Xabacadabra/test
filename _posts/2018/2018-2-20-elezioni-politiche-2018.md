---
title: "Elezioni Politiche 4 Marzo 2018"
modified: null
categories: [2018]
excerpt: "Mi ero mezzo ripromesso di tralasciare le venture elezioni politiche del 4 marzo e tutto ciò che ne consegue, ma mi sono reso conto di un fatto curioso..."
tags:
  - politica
header:  
  image: images/politicanausea.jpg
  teaser: images/teaserpoliticanausea.jpg
published: true
comments: true
toc: true
---

> Man mano che lo scrivevo questo post è andato ingigantendosi oltre ogni previsione, chiedo preventivamente scusa a tutti!

Mi ero mezzo ripromesso di tralasciare le venture elezioni politiche del 4 marzo e tutto ciò che ne consegue, ma mi sono reso conto di un fatto curioso:

Questo blog nasce praticamente poco prima delle Elezioni del 2013, ben _tre_ governi fa.

E, oggi più di allora, **non saprei proprio chi votare.**

## Chi hai votato nel 2013 ?

![2013](https://triskel182.files.wordpress.com/2013/02/risultati-elezioni-20131.jpg)

Il **Movimento 5 Stelle**, anche se senza alcun entusiasmo.

Lo votai perché **Rivoluzione Civile** mi pareva un'accozzaglia giustizialista morta sul nascere <small>(e poi in effetti...)</small>, perché il **PD** dell'epoca veniva da una storia recente centrista che corteggiava **Scelta Civica** di **Mario Monti** senza pietà _(che culo)_, tanto da far inacidire l'alleato **SEL**...la stessa SEL guidata da Vendola, quello che poi si è scoperto ridere sul disastro dell'Ilva di Taranto eccetera eccetera. [^destra]

[^destra]: non votai ovviamente il centrodestra, prima ancora che per ideologia e questioni giudiziarie, per mero senso del buon gusto: ricordatevi sempre che grazie a quel 30% sono 5 anni che abbiamo GASPARRI Presidente del Senato. Cioè, GASPARRI. 

Ci sarebbero anche **altri trascorsi pesanti tra PD e Berlusconi**, ben antecedenti al solito _renzismo_ che oggigiorno va tanto per la maggiore. 

<iframe width="560" height="315" src="https://www.youtube.com/embed/swntE1iWB5Y" frameborder="0" allow="autoplay; encrypted-media" allowfullscreen></iframe>

Tipo il discorso del 2003 di Luciano Violante [^violante], che in pochi ricordano ma io mi porto dietro da più di una decina d'anni. 

[^violante]: Violante, al tempo PDS, viene dalla "storia rossa" del Partito Democratico, nell'area bersano-d'alemiana che oggi è per massima parte traslocata in Liberi e Uguali.

Ma soprattutto, abitando a Genova <small>(che non a caso da qualche tempo è _inaspettatamente_ virata a destra...)</small> non avrei MAI potuto votare il partito di **Marta Vincenzi** [^vincenzi] e **Claudio Burlando**.

[^vincenzi]: [Condannata in primo grado per omicidio colposo plurimo, disastro colposo e falso, sempre bene citarlo](http://genova.repubblica.it/cronaca/2016/11/28/news/processo_alluvione_fereggiano_sentenza_attesa_per_le_16-152999420/)

Quindi, avversione per la linea Renziana e macelli con le banche a parte, fondamentalmente **in quanto ligure d'adozione il PD non lo potrò mai votare a prescindere.**

## Il Movimento 5 Stelle nel 2013

![movimento-5-stelle](https://meetuptaviano.files.wordpress.com/2013/01/ricerca-rappresentanti-di-lista21.jpg)

Il Movimento, dal canto suo, **poneva temi eticamente interessanti sia sul piano morale che su quello etico-ecologico**, sebbene l'effetto _"dilettanti allo sbaraglio"_ unito a referendum no-Euro e alle ingerenze della **Casaleggio Associati** non mi piacessero per nulla, esattamente come **parecchie sparate di Grillo** (da queste parti trattai l'argomento un paio di volte, tipo [qua](https://www.xabacadabra.com/2015/hashtag-iononleggorepubblica-e-una-stronzata/)). 

Soprattutto, **non mi è mai piaciuto il concetto _"destra e sinistra sono categorie superate"_**, sebbene il sottoscritto sostenga da sempre quanto queste definizioni abbiano avuto **relativamente poco senso nell'Italia della Seconda Repubblica**.

Degno di nota ricordare come, poco tempo dopo il voto, raggiunsi una sorta di _climax_ del disgusto per la politica [sempre nel 2013](https://www.xabacadabra.com/2013/la-politica-della-nausea-e-il-vomito/), disgusto che da allora non ha fatto altro che andare aumentando.

## 4 Marzo 2018

![sondaggi-tecnè-itenzioni-di-voto-febbraio](https://www.termometropolitico.it/media/2018/02/Sondaggi-Tecn%C3%A8-2.jpg)

> Chi votare oggi ?

Eh.

Bella domanda.

<iframe width="560" height="315" src="https://www.youtube.com/embed/gqk5sE_tI9o" frameborder="0" allow="autoplay; encrypted-media" allowfullscreen></iframe>

Zoro, in questa bellissima intervista, pone al Movimento 5 Stelle più o meno tutte le critiche che avrei elencato pure io.

Mi limito ad aggiungere due elementi:

1. La pericolosa **deriva no-vax** che interessa una parte consistente della base M5S e da cui lo stesso sembra non volersi smarcare del tutto (emblematico [il caso Raggi](http://www.lastampa.it/2017/09/11/italia/politica/raggi-apre-ai-genitori-no-vax-il-ministero-nessuna-deroga-EMGLgZve6hy1JKd5HMKfAL/pagina.html) dello scorso Novembre)

2. Il più cruciale: **un conto è _Dibba_, un conto il resto del Movimento**.

Perché ok, "uno vale uno", va bene.

<blockquote class="twitter-tweet" data-lang="it"><p lang="it" dir="ltr">Oggi si festeggia anniversario sbarco sulla <a href="https://twitter.com/hashtag/luna?src=hash&amp;ref_src=twsrc%5Etfw">#luna</a>. Dopo 43 anni ancora nessuno se la sente di dire che era una farsa...</p>&mdash; carlo sibilia (@carlosibilia) <a href="https://twitter.com/carlosibilia/status/490782997004976128?ref_src=twsrc%5Etfw">20 luglio 2014</a></blockquote>
<script async src="https://platform.twitter.com/widgets.js" charset="utf-8"></script>

Ma vale anche per quell'_uno_ che spara una **CAZZATA** di tale portata ?

Il guaio è che **non è mica l'unica**, e Sibilia non è l'unico "uno" che le ha sparate.

## Episodio III: Il Ritorno della Nausea

![antipolitica](https://upload.wikimedia.org/wikipedia/commons/e/e0/2006_Italian_pollbox.jpg)

Per massima parte **I 5 Stelle hanno ragione quando protestano contro chi insiste a votare le vecchie forze che hanno avuto modo di (mal)governare l'Italia.**

Non lo diranno nel modo più _furbo_ e simpatico del mondo, ma ehi:

**larghe intese, governicchi, cambi di schieramento e incapaci allo sbaraglio sono _fatti reali_.** [^incapaci]

[^incapaci]: Perché ok Di Maio, ma il cv di Lorenzin, Fedeli e Poletti (ministri in dicasteri CHIAVE per questo paese) non è che siano poi  tanto meglio.

Però, allo stesso modo, **come diavolo potrei avere lo stomaco di votare qualcuno che porta in seno complottisti, no-vax, eccetera ?** 

A me non frega niente di **rimborsopoli**, preoccupa molto di più gente come [**Roberta Lombardi**](http://www.globalist.it/politics/articolo/2018/02/12/la-almirantiana-roberta-lombardi-torna-a-parlare-di-fascismo-buono-2019317.html), una che (detta garbatamente) mi pare 'na Giorgia Meloni dei poverissimi.

## Liberi e Uguali

<iframe src="https://www.facebook.com/plugins/post.php?href=https%3A%2F%2Fwww.facebook.com%2Flogocomuneofficial%2Fposts%2F393126814462566&width=500" width="500" height="502" style="border:none;overflow:hidden" scrolling="no" frameborder="0" allowTransparency="true"></iframe>

**Liberi e Uguali** come detto si porta dietro **parecchia di quella zavorra che non mi fece votare il PD nel 2013**.

Oltre a ciò, detto francamente puntare su **Grasso** a me non convince affatto. [^grasso]

[^grasso]: Figura rispettabilissima intendiamoci, ma è un ex-magistrato che sembra fare da foglia di fico ad un insieme variopinto di gente politicamente non proprio di primo pelo. Sensazioni da Rivoluzione Civile 2.0 con na spruzzata di SEL, ecco.

Soprattutto, **un partito di sinistra che non ha i numeri per aspirare ad essere forza di governo per me di base non ha molto senso.**

Perché **sì, siamo tornati al proporzionale, ma mica nella Prima Repubblica:**

Oggigiorno il governo incespica su **Unioni Civili** e **Ius Soli** e **la partecipazione popolare non esiste**, sono lontani i tempi in cui anche i piccoli Radicali riuscivano a portare avanti referendum su aborto e divorzio nel pieno del dualismo DC-PCI.

Poi oh, mi spiace perché fondamentalmente uno come Civati lo voterei pure, uno come D'Alema meno, ecco.

Tuttavia se Movimento 5 Stelle e LeU trovassero una sorta d'accordo ne sarei abbastanza contento.

## Potere al Popolo

![potere-al-popolo](https://kiwicdn.akamaized.net/VYZGsb1rXt6H8G6RJZJGXU.jpg)

Vale pressapoco il medesimo discorso appena scritto, a cui aggiungerei **la puzza di Rifondazione Comunista** [^rifondazione] e sindacati **Cobas** e **Usb** [^sindacati] 

[^rifondazione]: C'è pure Ferrero, buon dio. Quello che nel 2007 nominò un ex brigatista alla Consulta, per dire. Sarà che io il secondo Governo Prodi me lo ricordo bene, a differenza di buona parte del giovane elettorato di PaP, ma quel tipo di "sinistra" lì per me rappresenta ancora na ferita aperta.

[^sindacati]: gruppi sindacali che, anche per trascorsi personali, personalmente non posso tanto vedere.

**L'origine da "centro sociale" per me sarebbe quindi l'ultimo dei problemi**, anzi, e mi piace pure il fatto che guardino a **Corbyn, Mélenchon e Podemos**.

Che però, vorrei far notare, **hanno tutti perso**.

E venivano da partiti con un _minimo_ di storia (anche se recente [^recente] ), tolto ovviamente Corbyn che si porta dietro **il solido colosso rappresentato dai laburisti inglesi**.

[^recente]: Podemos è stato fondato nel 2014, il Parti de Gauche di Mélenchon nel 2008 mentre i laburisti britannici hanno una storia risalente al 1900 

In termini di realpolitk, **Potere al Popolo è una forza improvvisata che può aspirare al massimo al 3%.**

Quindi, anche se (per assurdo) dovesse fare fronte comune con LeU, parliamo di una _cosa rossa_ che **a stento piglierebbe il 10%.**

Magari **bello per sentirsi apposto con la coscienza** eh, oltre che per **resuscitare i vari Ferrero, Acerbo, Bellillo del caso**...

..._ma poi?_

Avessi 18 anni sarei stato in parte sedotto pure io da discorsi come quello di [Moni Ovadia](https://ecodellalunigiana.it/2018/02/07/moni-ovada-potere-popolo-carrara/), ma siccome oramai vado per la trentina e questo in Italia significa **un dramma fatto di precarietà, depressione e assenza di prospettive** mi riesce difficile non guardare tutto con un occhio ben più critico, forse fin troppo cinico.

## "A mé fascio?"

Forse incide anche l'affrontare una serie di guai personali di un certo peso portandosi una famiglia sulle spalle, ma **trovo arduo non vedere in certe iniziative una scusa da liceali fuori tempo massimo per rollarsi due canne tuonando contro i fantomatici _"fasci"_.** [^fasci]

[^fasci]: non che io neghi una pericolosa deriva fascista in tanti partitelli eh, ma per l'appunto parliamo di roba da prefisso telefonico: a chiamarli fasci li si fa giusto un piacere.

Insomma: son diventato Mario Brega con la _zoccolé_.

<iframe width="560" height="315" src="https://www.youtube.com/embed/bH5HUexDmwM" frameborder="0" allow="autoplay; encrypted-media" allowfullscreen></iframe>

## Guardare in basso prima di guardare in alto

![pasolini](https://pilastro2016.files.wordpress.com/2015/11/pasolini.jpg)

Alla base sfugge il fatto che **prima di portare un partito di sinistra alle elezioni lo si deve riportare per le strade**, quelle dove c'è chi sta peggio:

**Non è un caso se le periferie oggi votano destra, 5 stelle o stanno direttamente a casa.**

Poi magari uno di questi partitini di sinistra 'sto percorso lo farà eh, diciamo che **averlo iniziato qualche tempo _prima_ del ridosso delle elezioni forse avrebbe portato uno straccio di credibilità.**

## Conclusioni

Ammazza quanto ho scritto!

Scusate il megasfogo, non era preventivato, lo giuro!

In fin della fiera, personalmente forse voterò **o Liberi e Uguali o Movimento 5 Stelle**:

LeU perché più che altro **ha proposto una buona lista** dalle mie parti (leggo i nomi di Sergio Cofferati, Silvio Del Buono e Roberto Amen), mentre **dal Movimento aspetto anzitutto la lista dei ministri** per fare una valutazione più a livello nazionale.

Tocca ammetterlo però: **mai come oggi sono tentato dalla scheda bianca.**

Anche perché, in fin della fiera, ha già vinto lui.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Flogocomuneofficial%2Fvideos%2F393312291110685%2F&show_text=0&width=560" width="560" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>