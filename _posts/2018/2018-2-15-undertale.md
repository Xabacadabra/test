---
title: "Undertale [Recensione]"
modified: null
categories: [2018]
excerpt: "Leviamoci subito il sassolone dalla scarpa: Dalla sua uscita, Undertale sembrava avere la missione di starmi sulle balle."
tags:
  - videogiochi
  - recensioni
header:  
  image:  images/undertale.jpg
  teaser: images/teaser-undertale.jpg
published: true
comments: true
toc: true
---

Ok, questa sarà dura. 

Controlliamo assieme il kit di sopravvivenza da recensione da battaglia:

- Birra: ✔️ 
- Disco [^disco] : ✔️
- Nottefonda: ✔️

[^disco]:  The Age of Absurdity di Phil Campbell and the Bastard Sons (il gruppo del chitarrista dei Motorhead)

Bene...si parte.

## Undertale

Leviamoci subito il sassolone dalla scarpa:

Dalla sua uscita, **Undertale sembrava avere la missione di starmi sulle balle.**

> Perché è stato il classico "tormentone" nerd per un lungo periodo ?

Anche, ma non solo: 

È un po' tutto quel discorso dell' **"Infantilismo Maturo"**, che [**ho già affrontato un paio d'anni fa**](/2016/jessica-nigri/#infantilismo-maturo) parlando del successo di **Jessica Nigri** e allargando il discorso dalle sue tette. <small>(e sì, è stato faticoso)</small>

## 'Sto gioco pare partorito da 4chan

<figure>
<img src="http://i0.kym-cdn.com/photos/images/original/001/063/828/0c3.png" alt="4chan">
</figure>

Ecco: la mia repulsione istintiva partiva anzitutto da lì. 

Sarà che sono vecchio dentro, sarà che **lo [slang di 4chan](https://en.wiktionary.org/wiki/Category:English_4chan_slang) mi disgusta quanto la musica neomelodica partenopea**, ma insomma _che sarà, che sarà, che sarà della mia mucca chi lo sa?_.

Siamo sempre nel regno del superficiale, lo so, ma infatti **su questo punto non voglio minimamente criticare il gioco** (che lo "spirito" sopracitato un po' se lo porta effettivamente dietro), mi limito solo a confessare che **già prima del momento dell'avvio ero particolarmente prevenuto nei suoi confronti.**

Anche per questo ho preferito aspettare, facendolo "decantare" un bel po' prima di cedere alla curiosità e infilarlo nella mia libreria steam.

## Tecnologia

<figure>
<img src="https://www.yoyogames.com/uploads/new_showcase/900_feature.png?1444323859" alt="undertale gamemaker">
</figure>

Alla diffidenza stilistica di cui sopra se ne aggiungeva un'altra, squisitamente "smanettona":

Il fatto che Undertale sia stato sviluppato con **GameMaker** [^gamemaker] mi faceva storcere un po' il naso, ma al tempo stess m'incuriosiva...più che altro perché **l'autore, Toby Fox, ha fatto tutto da solo.**

[^gamemaker]: GameMaker è un ambiente di sviluppo "What You See Is What You Get" per videogiochi, parente analogo del longevo Rpg Maker e altri tool che in gioventù utilizzai anche io e che, forse proprio per questo, solo di rado hanno sfornato titoli curati a tal punto da sembrarmi davvero "professionali"   

E in questo senso sono stato piacevolmete sorpreso: 

**La creatività ed il "senso artigianale" di Fox sono infatti encomiabili, specialmente nel senso di coesione che permea ogni suo comparto: trama, gameplay quanto grafica e sonoro.**

È quella sensazione che si ha quando **un autore recita il testo da lui scritto ed interpretato**, quella specie di "coerenza stilistica" che in tante occasioni fa davvero la differenza e che, manco a dirlo, viene sempre più spesso a mancare in titoli con dietro team di millemilapersone.

## Un inno d'amore ad Earthbound

<figure>
<img src="https://vignette.wikia.nocookie.net/earthbound/images/a/ae/Everdred.png/revision/latest?cb=20090327003547" alt="Earthbound">
</figure>

Sprite, Soundfont, gameplay e mille altri particolari di Undertale sono palesemente figli di **Earthbound**, classico JRPG di Ape uscito nel 1994 per Super Nintendo.

In questo senso, Undertale porta in seno un'anima da _"'hack-rom fusa con una creepypasta"_.

E (incredibilmente) **tiene egregiamente botta.**

## Onesto con se stesso

<figure>
<img src="http://cdn.edgecast.steamstatic.com/steam/apps/391540/ss_b9018c41cea2bdfb150609bedfca99b16a5af02a.1920x1080.jpg" alt="Undertale">
</figure>

Undertale è un titolo peculiare che **vuole sentitamente essere ciò che è, senza strizzare goffamente l'occhio alla nicchia che ha finito inevitabilmente per innamorarsene**.

Retrò, grezzo, colmo di enigmi e visionario nei combattimenti, è **un videogame forte di una semplice (ma originale) filosofia di fondo**, interpretabile a diretta discrezione del giocatore in una ben cucinata miscela tra libero arbitrio da RPG occidentale ed classici stilemi dei JRPG del Sol Levante.

## Profondo il giusto

Se da un lato probabilmente **i personaggi e la trama di Undertale hanno raccolto osanna fin troppo entusiasti** [^discorso], dall'altro parliamo di **un gioco cucito su misura dal suo creatore** e, come tale, impregnato dal gusto _"fatto in casa"_. 

[^discorso]: Certamente il mio è un discorso inficiato dai miei - ben lontani - gusti, ma per me si entra in un discorso da celebrazione esagerata in perfetto stile "Piccolo Principe"

Tutto questo, unito al merito (e alla fortuna) dell'aver individuato il momento storico perfetto in cui uscire:

Sono abbastanza certo che, fosse stato realizzato nel 2009, **Undertale sarebbe passato al secolo come un modesto successo nell'allora ridotta scena indie**.

## Conclusioni

3 braccobaldi su 5

<div class="hreview" style="display: none;">
<span class="item"> <span style="font-size: xx-small;"><span style="font-family: &quot;trebuchet ms&quot; , sans-serif;"><span class="fn">Undertale</span><br /> </span></span></span><span style="font-size: xx-small;"><span style="font-family: &quot;trebuchet ms&quot; , sans-serif;"> Recensito da: <span class="reviewer">Andrea Corinti</span> Data: <span class="dtreviewed">Feb 15 2018<br /> </span> Voto: <span class="rating">3</span></span></span></div>