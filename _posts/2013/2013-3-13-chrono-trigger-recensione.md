---
title: "Chrono Trigger [Recensione]"
modified: 2018-5-2
categories: [2013]
excerpt: "Chrono Trigger è un po' gigione. Cioè, è il classico prodotto di stampo giapponese che viene narrato con toni leggeri e spensierati, pur presentando una storyline decisamente complessa..."
tags: [recensioni, videogiochi]
header:  
  image:  images/ChronoTriggerRecensione.jpg
  teaser:  images/TeaserChronoTrigger.jpg 
published: true
comments: true
---

Prima di tutto specifico che qui si va a parare direttamente nella Serie A del videogioco: 

Si parla di un vero e proprio mostro sacro del panorama ludico nipponico, **pedissequamente citato** in compagnia dei vari _Final Fantasy_ VI e VII (o di uno [Xenogears](/2016/xenogears) in sordina) **nelle varie, inutilissime classifiche alla costante ricerca del _"JRPG più bello di sempre"_**.

Beh, sapete che c'è ?

A voler tenere in conto certe nerdate, **Chrono Trigger potrebbe esserlo sul serio.**  

## Il Dream Team

![crono](http://starsmedia.ign.com/stars/image/object/142/14217688/crono_chrono-trigger_pictureboxart_160w.jpg){: .align-left}

Il gruppo di sviluppatori di Chrono Trigger rappresentò un po' l'equivalente videoludico della Nazionale americana di Basket del '92: 

Sorta di vero e proprio "All-Star" del JRPG, l'assemblament del Chrono Team risulta probabilmente un collettivo irripetibile nell'industria odierna.

- **Hironobu Sakaguchi** - Creatore e produttore della serie Final Fantasy fino a FFX
- **Yuji Horii** - il papà della serie Dragon Quest, forse la più storica saga di JRPG di sempre
- **Akira Toriyama** - celeberrimo mangaka autore di Dragon Ball e Dr Slump, è noto nell'ambito videoludico per il suo lavoro a Dragon Quest 
- **Masato Kato** - si può definire l'autore vero e proprio di Chrono Trigger e seguiti, e curerà anche la storyline di Xenogears
- **Yasunori Mitsuda** - principale compositore della Chrono Saga, uno dei più dotati videogame composer di sempre (altri suoi lavori celebri sono la soundtrack di Xenogears e del primo Front Mission)
- **Nobuo Uematsu** - come Sakaguchi non dovrebbe aver bisogno di presentazioni da queste parti: compositore storico della serie Final Fantasy che collaborò anche in questo progetto, nonostante la maggior parte delle OST siano opera del sopracitato Mitsuda

Questi sono _alcuni_ dei nomi principali, ma moltissimi altri pesi massimi del settore (come _- HISSSSSSS -_ **Tetsuya Nomura**) hanno lavorato allo sviluppo di Chrono Trigger.

## Trama

![magus](http://starsmedia.ign.com/stars/image/object/142/14217695/magusboxart_160w.jpg){: .align-right}

Incentrata sul **viaggio nel tempo e sui paradossi tanto cari al relativo archetipo narrativo**, la trama di Chrono Trigger risulta caratterizzata da uno sviluppo fresco ed originale:

Partendo da un'ideale anno 1000 dal setting tra il medievale e l'ottocentesco <small>(Studio Ghibli che cola)</small>, avremo occasione di scoprire man mano **le varie epoche del mondo di Chrono Trigger, assaporandone la natura e scoprendo l'evoluzione dell'umanità che lo abita.**

## Apparenze

![ayla](https://www.chronocompendium.com/images/wiki/thumb/f/f3/T_Dactyl_Ride_Custom_Levels.jpg/640px-T_Dactyl_Ride_Custom_Levels.jpg)

Chrono Trigger è un po' gigione. 

Cioè, è **il classico prodotto di stampo giapponese che viene narrato con toni leggeri e spensierati, pur presentando una storyline decisamente complessa che richiede una certa partecipazione del giocatore per essere compresa appieno.**

Colpi di scena e intrecci temporali non mancheranno e, a seconda di come ci saremo comportati, otterremo uno dei **14 finali**. [^finali]

[^finali]: Ufficialmente dovrebbero essere 10, ma se si considera l'eventualità "game over" e qualche variante tra alcuni finali minori dovrebbero essere 14 se non sbaglio

Il gioco vanta una sua sorta di _dinamicità_ di fondo, che spesso mette (più o meno consapevolmente) alla prova il giocatore, dando a quest'ultimo **l'opportunità di influenzare uno svariato numero di eventi a suo piacimento - o suo malgrado.**

## Gameplay

![marle](http://lh6.ggpht.com/_g-zAaRuBbyY/TBZajLhjQPI/AAAAAAAAAio/UlqItYZbz1s/marle.jpg){: .align-left}

Chrono Trigger rappresentò senza dubbio qualcosa di nuovo nell'ambito del JRPG.

Innanzitutto, **imenticate gli incontri casuali:** 

Nel gioco vedremo quasi sempre chiaramente i nemici e spesso potremo evitarli senza problemi (concetto ripreso in seguito da buona parte dei JRPG moderni), inoltre gli scontri si svolgeranno "on field", ovvero direttamente sul luogo dove abbiamo incrociato il mostro, rendendo i combattimenti di fatto molto più veloci e "ritmati".

Nella battaglia noteremo un sistema abbastanza simile all'ATB tipico dei Final Fantasy, ma una delle principali caratteristiche che presto salterà all'occhio sarà rappresentata dalle combo dei personaggi, ovvero speciali mosse che variano in base al nostro party e al numero di abilità apprese.

L'Approccio agli scontri nel gioco non vede praticamente mai la necessità di allenamento e level up, i boss infatti andranno molto più spesso sconfitti con una buona dose di strategia che poco avrà a che fare col nostro livello 

## Grafica & Audio

**Visivamente Chrono Trigger è semplicemente bellissimo**, con ogni probabilità uno dei titoli graficamente più sontuosi sviluppati su Super Nintendo e **uno dei più bei esempi di grafica 2d ancora oggi**, merito senz'altro anche del tratto di Toriyama che ben si presta alla resa di personaggi in pixelart.

La colonna sonora invece è altresì un inaudito capolvoro del Mitsuda con l'importante apporto del leggendario Uematsu: 

Temi medievaleggianti, cupe ballate futuristiche, sinfonie demoniache e ritmi tribali...grazie alla varietà che l'ambientazione garantisce, Mitsuda si è davvero potuto sbizzarrire, dando sfoggio a tutto il suo estro.

## Versioni

![versioni](https://www.chronocompendium.com/images/wiki/thumb/2/2d/T_Resting_at_Luccas.jpg/640px-T_Resting_at_Luccas.jpg)

Chrono Trigger nasce per Super Nintendo, disponibile in lingua inglese, tradotto amatorialmente dai soliti grandissimi Sadnes in Italiano.

In seguito sono stati effettuati due porting del gioco: uno su Playstation (che aggiunse i filmati stile Anime) e uno su Nintendo DS (che aggiunge anche altri elementi, come dungeon o nuovi approfondimenti narrativi).

## New Game +

Tutte le versioni contengono la funzione "New Game+" che consente di ricominciare il gioco, una volta completato, con tutti gli oggetti e lo stesso livello che abbiamo raggiunto nella precedente partita (questa modalità è spesso indispensabile per ottenere alcuni finali), anche in questo senso Chrono Trigger, sebbene non credo abbia inventato la modalità, dimostra di aver anticipato notevolmente i tempi.

## Conclusioni

Chrono Trigger ha oramai i suoi annetti sulle spalle e non ha la parvenza seriosa che tanto piace ad un certo tipo di videogame moderno...eppure io non mi stancherò mai di enfatizzare quanto lo trovo invecchiato bene.

![the end](https://www.chronocompendium.com/images/wiki/5/50/Eoath.png)